vm

AD DEUSDEDIT PRAEFATIO«

Contemporalis episcopo Bonizoni fuit Cardinalis Deusdedit ‚ cuius in iure prae-
sertim canonico magnum nomen est. Huius tria saltem opera nota sunt ‚ etsi typis
nondum impressa. Primum opus inscriptum fuit: de privilegiis romanae ecclesiae,
ad Victorem ·111· pontificem , narrante Baronio ad annum 1080. n. XX, qui et parti·-

culam exordii recitat. concluditque: «est apud nos exscriptum volumen , fine tamen ,

carens, ι» Secundum: collectio canonum in quatuor libros distributa , cuius nobilissi-
mus codex auctori coaevus in vaticana bibliotheca conservatur, de quo nos quoque
breviter locuti olim sumus in Spicilegii romani tomo sexto p. 314. Id quoque opus
ad praedictum Victorem ·111· a Cardinalc missum fuit. Tertium denique opusculum
quod nunc vulgamus contra invasores simoniacos et schismaticos, ad clericos 'ro-
manae ecclesiae scriptum, vivente Urbano 11. Victoris successore, ut ipse ait auctor
in libro nostro p. 94. De secundo et tertio Baronius ad annum 1087. n. XXIl'.
sic perhonorifice loquitur. «Extat Cardinalis Deusdedit lucubratio tanto viro digna
, ι in vaticana bibliotheca, collectio canonum nominata. Extat apud nos alia eius-
» dem Deusdedit nobilis lucubratio adversus invasores. simoniacos, et reliquos schi-
n smaticos, egregium opus , elaboratum ab eo tempore Urbani· papae successoris
ι Victoris. n Rari admodum sunt hi codices, et fortasse singulorum operum unici3
nisi forte aliquod exemplar ex his derivatum fuit. Namque illud de privilegiis nus-
quam ego vidi , et ipse Baronius nonnisi fine mutilum habuit ‚ prout ad an. cit.
1080. narravit. Secundum, ceteris multo abundantius et pretiosius , nonnisi codice
unico, ut diximus, vaticano contineri videtur. Tertium contra invasores etc. nunc
agnovimus feliciter inter codices vatic. ottobonianos; etsi titulus initio codicis scri·
ptus canonum collectionem falso denotabat. Porro tria haec Cardinalis opera con-
fuderunt bibliographi Oudinus, Fabricius ‚ aliique , qui modo duo, modo unum fe-
cerunt. Atque* haec de purpurati viri codicibus praefanda a nobis fuerunt. Interim
vero dum primum opus de privilegiis latet: secundum autem cum sua mole lucta-
tur, nec adhuc proximum nativitati videtur (exceptis praefatione et rubricis iamdiu
vulgatis) tertium hoc contra invasores etc. typorum luce impertiri ‚ et Bonizoni non
incongruum comitem dare decrevimus. Neque tamen , ut in Bonizone, lautis excer-
ptis contenti fuimus, sed integrum dare placuit, quia non tanta huius latitudo erat,
quae brevitatem suaderet. Illud potius molestum fuit, quod hunc auctorem critica
et elaborata editione indigere cognovimus; quam operose curare, totque ab eo te·
stimoniorum citatorum fontes recognoscere ac repurgare, dubia aut spuria documenta
a probatis discernere , praesentis otii mei non erat3 et tamen egregium opus, ut
Baronius appellat, in unico apud nos codice periclitari diutius non sum passus.
Quod si posthinc fortasse volent tot consurgere auctori nostro emendatores, quot
Gratiano τῷ πάνυ, ab Ant. Augustino usque ad Richterum contigerunt, en liber adest,
non iam codicum pluteis reconditus ‚ sed in litterariae reip. lumine collocatus.

——QQ—

