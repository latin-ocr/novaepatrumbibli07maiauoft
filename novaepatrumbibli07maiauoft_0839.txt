 

87
Linea SECUNDUS.

1. Et quoniam supra diximus hanc pestem ‚ simoniacae haereseos seminarium esse,
‘ operae pretium est adversus eiusdem haereseos. sacerdotes insurgere ‚ et de schismaticorum ct
eorumdem sacerdotio et sacrificio ‚ patrum sententias in medium deducere. In epistola se-
ptimae synodi universalis Hadrianopapae directa sic inter cetera legitur. « Eos qui per pe-
cunias manus imposuere vel imponunt , Petrus divinus apostolus ‚ cuius cathedram sortita
est sanctitas vestra , tamquam Simonem magum deponit. Tolerabilior enim est Macedonii et
eorum qui circa ipsum sunt sancti Spiritus impugnatorum impia haeresis: illi enim creatu-
ram et servum Dei patris et filii Spiritum sanctum delirando fatentur3 isti suum eundem Spi-
ritum efficiunt servum: omnis enim dominus quod habet ‚ si vult, vendit sive servum sive
aliquod eorum quae possidet. Similiter et qui emit, dominus volens esse eius quod emerit,
per pretium pecuniae illud acquirit. Ita et qui hanc iniquam actionem operantur , detra-
hunt Spiritui sancto ‚ aequaliter peccantes his qni blasphemavere dicentes , in Behelzebub
eiicere daemonia Christum'3 atque ut verius dicamus, Iudae comparantur proditori qui Iu-
daeis Deum occidentibus Christum vendidit. Cum ergo Spiritus sanctus consubstantialis sit
Christo, eiusdem ipsi portionis erunt; et procul dubio non est in eisgratia Spiritus sancti,
id est sacerdotis sanctitas. Nam quod non acceperunt, non hahent. Ait enim Petrus Simoniz
‚non est tibi pars neque sors in sermone isto, quia existimasti donum Dei pecunia possideri. Nam
et ·XXIX· canon sanctorum apostolorum, et actus eorumdem, et tertius et quartus liber
regnorum, alienum omnino a sacerdotio pronunciant eum qui aliquando dederit vel accepe-
rit pecuniam aliquo tempore, siv'e ante manus impositionem ‚ sive post: accipere enim est,
quandocumque accipere. Item ex epistola ultima eiusdem synodi. Omnis ergo episcopus vel
presbyter aut diaconus convictus per pecunias manus impositionem dedisse vel accepisse ‚ a
sacerdotio vel gradu decidit. Fortassis autem dicunt aliqui, quia paenitentiam agimus pro
peccato ‚ et Dominus ignoscit illud. Ita est, quia omnes agentes paenitentiam Deus suscipit,
‘ct indulget per paenitentiam peccata quae iam patrata sunt. Et infra: sed quia secundum
apostolum sacerdos irreprehensibilis debet esse , qui per pecunias quemquam consecravit vel
consecratus est, alienus est a sacerdotio , sicut omnes ecclesiae sumus alumni ex canonicis
disciplinis eruditi. '

2. Item ex epistola Paschalis papae Mediolanensibus scripta. Si quis autem obiecerit ,
non consecrationem, sed res ipsas quae ex consecratione proveniunt vendi, videntur quidem
aliquid dicere, nihil autem penitus sapere: nam cum spiritualis corporalis ecclesiae episcopus
vel abbas sine rebus corporalibus exterioribus nullo modo proficiat , sicut nec anima sine
corpore temporaliter vivit, quisquis eorum alterum vendit, sine quo alterum haberi non
potest, neutrum non venditum derelinquit. Quam tamen obiectionem sacer chalcedonensis
canon penitus exterminat, cum procuratorem vel defensorem ecclesiae , vel quemquam om-
nino regulae subiectum, per pecunias ordinari prohibet, ut interventores quoque tanti sce-
leris anathematis mucrone succidat. Quid plura? si anathematizati et excommunicati, et ut
vere haeretici, simoniaci et neophyti ab ecclesia sunt separati, quis non videt quod huius-
modi sacerdotum missae et orationes Deum ad iracundiam super populum provocent, quem
talibus placari credebamus? Scriptum enim est, veri sacrificii locum extra ecclesiam catho-
licam non esse3 omnes autem vendentes et ementes trecentum et decem et octo patres in
nicaeno concilio congregati ense execrandae maledictionis iugulavere dicentes: qui dat et re-
cipit, anathema sit; quae excommunicaliones seu maledictiones sub specie corum qui si-
mili crimine temporibus Hieroboam implebant manus suas, et fiebant sacerdotes idolorum ‚
Dominus anathematizans dixit: maledicam benedictionibus vestris. Et item: haereticum laomi-
- nem post primam ec secundam eorreptionem devita. Quando ergo tales episcopos vel abba-
tes vel reliquos clericos non devitamus, sed eorum missas audimus, vel cum eis oramus,
cumillis excommunicationem subimus: quos quidem sacerdotes esse saltem credere omnino

cod. f. 123.

