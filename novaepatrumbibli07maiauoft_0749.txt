PRAEFATIO· , V

episcopum Vinc. Garofalum , qui post editam a se Anselmi quandam epistolam, ca-
talogum scriptorum de Anselmo eiusque operibus loquentium contexuit, quin tamen
ullam huius prologi notitiam tradiderit, quem nos modo cum operis distributione
vulgamus. Sic ergo prologus.

« Domino magnifico vigilantissimo pastoriae praecellentissimo archiepiscopali An-
selmo ‚ nos minimae gregis ipsius oviculae, et peculiares quodammodo vernulae ,
pontificale decus inenarrabile votis sedulis imprecamur. Laudibus providentiae vestrae
praeferendum, inclyte Pastor , acumen ecclesiasticis utilitatibus provide ac sollerter
prospiciens, et ad communem gregis sibi commissi profectum ‚ interius semper exte-
riusque decertans, nostram quoque parvitatem inter reliquos suorum famulorum com·-
monere frequentius, et ad potiora studia incitare non abnuit, praecipiens omnimo-
dis et iniungens , ut sacrorum instituta canonum , quaecumque ab ipsis christianae
fidei primordiis, sanctae atque catholicae ecclesiae magistri, apostoli videlicet atque
apostolici viri , ad posteritatis instructionem scriptis indidere suis , condunandi et id
coaptandi in unam formulam, pro modulo ingenioli nostri, qualemcumque diligen-
tiam haberemus. Nos vero imperitiae, exiguitatis atque imbecillitatis nostrae admo-
dum conscii, opus tam arduum nulla prorsus temeritate aggrediendum , nulla au—
dacia praesumendum duceremus, nisi vestri compelleret censura mandati. Praeser-
tim cum in hoc ipso robustiores perspicacioresque viros tam graecos quam et latinos
certum sit desudasse. Nam in altero Ferrandus carthaginiensis ecclesiae diaconus3
in altero autem Cresconius quidam eiusdem operis imitator , ecclesiasticarum san-
ctionum quandam videtur fecisse concordiam. Nobisque magnopere cavendum ‚ ne
forte id idem resarciendo , aut compilatorum aut derogatorum denotemur infamia.
Ut ergo vestrae praeceptioni, quae nos supra modum cogit, vestroque ardentissimo
amori aliquatenus satisfacere valeamus, post divinum praesidium, vestrae nobis ante
omnia paternae benedictionis adesse precamur suffragium, quatenus inter alios ve-
strae dominationis alumnos, etsi non de proprio, saltem de alieno labore, vestro
prudentissimo iudicio non penitus appareamus immunes. Ad exsequendum igitur
nostrae exiguitatis opusculum, prout bonorum opifex Dominus conferre dignatus fue-
rit incrementnm , universas paternorum canonum conciliorum atque decretalium pa-
ginas in duodecim partes, instar apostolici stemmatis, censuimus distinguendas, ita
duntaxat ut sua singulis partibus congruentia capitula praenotentur, quae propositae
causae velut quidam veracissimi testeS, evidens testimonium praeferant, atque avido
lectori patulum inveniendi quod desiderat aditum ostendant ε quem petimus moleste
non ferat, si de unaquaque re quid singuli magistrorum senserint, non improvide
subiciamus, quandoquidem rata magis atque inconvulsa videtur sententia plurimo-
rum iudicum auctoritate subnixa.

Prima itaque pars huius, quod Deo iuvante aggredimur, operis continet de primatu
et dignitate romanae sedis, aliorumque primatum, patriarcharum , archiepisco·-
porum, atque metropolitanorum.

Secunda pars continet de honore competenti ac dignitate, et diverso negotio epi·
scoporum et chorepiscoporum.

Tertia pars continet de synodo celebranda et vocatione ad synodum, de accusato-
ribus et accusationibus , de testibus et testimoniis, de expoliatis iniuste , de iu-
dicibus et de iudiciis ecclesiasticis et saecularibus.

Quarta pars continet de congruenti dignitate ‚ et diverso negotio presbyterorum ,
et diaconorum, seu reliquorum ordinum ecclesiasticorum.

