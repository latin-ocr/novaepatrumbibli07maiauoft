nomzoms. . 9

nat hominem; sed quae procedunt ex corde, haec sunt quae coinquinant
hominem. Et illud sollerter cavendum est, ut si quando ieiunat, Domino
ieiunet et non sibi3 si quando eleemosynam tribuit, Domino tribuat et non
sibi. Et ut breviter cuncta comprehendam, onmia quae ad profectum ani-
mae videntur operari, Domino operetur, et non sibi. Et sollicite caveat
ne vana gloria eius actibus se aliquando interserat , neve regina sibi oscu-
lum porrigat. , .
Quales vestes debeant esse episcopi.

15. De appetitu pretiosarum vestium quid dicam , nisi quod inter utrum-
que 'incedat Domini pontifex? ut nec speciosas appetat, nec sordidas affe-
ctet. Si enim appetitus pretiosarum vestium culpa non esset, nequaquam
Dominus in evangelio purpuratum divitem notasset, nec Iohannem bapti-
stam pro asperitate vestimentorum laudasset3 nec apostolorum princeps mu-
lieres ab huiusmodi appetitu compesceret dicens: non auro vel argento vel
in veste pretiosa, nec intortis crinibus auro et margaritis radiantibus. Ve-
stes itaque communes, ut toga , vel bombycinus, sint comptae et unius co-
loris, non artatae ad mensuram membrorum, ut pugilum, sed laxae ut
cito exuantur, ut cum exsurgendum fuerit a somno, non habeant cubi-
cularii unde conquerantur. Nec magnopere curandum est si pes in laxa
pelle follescat. Similiter cavendum est episcopis, ne pulchras vel sordidas
vestes affectent ,pretiosae enim, luxuriam3 sordidae vero, vanam gloriam
expetunt: nec cilicia circa collum defluentia et usque ad nodos manuum de-
pendentia ostentent3 quia valde inhonestum est, ut qui vita et doctrina Deo
et hominibus placere student, sola inhonestate vestium cupiant honorari.
Sunt autem nonnulli, quos valde decet vestimentorum abiectio , ii qui ex
monachis fiunt episcopi. Hi siquando, excellentis vitae meritc, utilitatis causa
vel necessitatis, ad episcopale fastigium pervenerint3 talibus multo satius est,
ad instar beati Martini, morum probitate et praedicationis instantia , incom-
ptis capillis et incomposita veste Deo placere et hominibuS, quam crucem
vDomini sub albo camisio contegentes , abscondant quod sunt, et velint ap-
parere quod non sunt. Scio nostris temporibus sanctum Anselmum lucensem
episcopum 1), quem Deus post mortem multis et variis et magnis glorifica-
vit miraculis , humilitatem quam gestabat in corde , usque dum vixit vestium
propalasse in habitu.

Quod sacrae vestes sint speciosae. ,

16. De vestibus vero sacratis nil aliud sentiendum est, nisi quod Moyses
mandavit fieri in exodo , et David fecisse legimus in paralipomenon, ut se·
cundum possibilitatem ecclesiae sic induantur qui ministrant nitidis et pre-
tiosis, ut qui non reverentur eos propter iustitiam, saltem admoniti reve-
reantur inaequalitate vestium.

De ornatu ecclesiae.
17· Cura sit episcopo ut ecclesiae parietes niteant , et pavimenta sint

1) Hie est magni de iure canonico operis auctor, cuius noe-summaria edidimus in spicil. rom. T. Vl.
B

cod. [13. l»,

Cod.f.15.a.

